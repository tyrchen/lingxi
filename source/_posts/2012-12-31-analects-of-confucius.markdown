---
layout: post
title: "论语"
date: 2012-12-31 06:20
comments: true
categories: [book]
tags: [tao, book]
published: false
---

这是好几个月前读论语时摘录的内容，有空时我会把它们分门别类。

子曰：“君子食无求饱，居无求安，敏於事而慎於言，就有道而正焉，可谓好学也已。”

子贡问君子。子曰：“先行其言而后从之。”

君子周而不比，小人比而不周

见贤思齐焉，见不贤而内自省也

士志於道，而耻恶衣恶食者，未足与议也

不患无位，患所以立。不患莫己知，求为可知也 

以约失之者鲜矣

君子欲讷於言而敏於行

质胜文则野，文胜质则史。文质彬彬，然後君子

其为人也，发愤忘食，乐以忘忧，不知老之将至。

恭而无礼则劳；慎而无礼则葸；勇而无礼则乱；直而无礼则绞

以能问於不能，以多问於寡，有若无，实若虚，犯而不校，昔者吾友，尝从事於斯矣

可以托六尺之孤，可以寄百里之命，临大节，而不可夺也，君子人与?君子人也。

士，不可以不弘毅，任重而道远。仁以为己任，不亦重乎，死而後已，不亦远乎。

危邦不入，乱邦不居，天下有道则见，无道则隐

君子居之，何陋之有

三军可夺师也，匹夫不可夺志也

知者不惑；仁者不忧；勇者不惧

可与共学，未可与适道；可与适道，未可与立；可与立，未可与权

席不正，不坐

未能事人，焉能事鬼？未知生，焉知死？

克己复礼，为仁。非礼勿视，非礼勿听，非礼勿言，非礼勿动。出门如见大宾；使民如承大祭；己所不欲，勿施於人；在邦无怨，在家无怨。

君子不忧不惧。内省不疚，夫何忧何惧？

子贡问“政”。子曰：“足食，足兵，民信之矣。”子贡曰：“必不得已而去，於斯三者何先？”曰：“去兵。”子贡曰：“必不得已而去，於斯二者何先？”曰：“去食；自古皆有死；民无信不立。”

君子以文会友；以友辅仁。

名不正，则言不顺；言不顺，则事不成；事不成，则礼乐不兴；礼乐不兴，则刑罚不中；刑罚不中，则民无所措手足。

上好礼，则民莫敢不敬；上好义，则民莫敢不服；上好信，则民莫敢不用情。

其身正，不令而行；其身不正，虽令不从。

子夏为莒（举）父宰，问政。子曰：“无欲速，无见小利。欲速则不达；见小利则大事不成。”

樊迟问仁。子曰：“居处恭，执事敬，与人忠；虽之夷狄，不可弃也。”

君子和而不同；小人同而不和

君子泰而不骄；小人骄而不泰

刚、毅、木、讷，近仁

有德者必有言；有言者不必有德；仁者必有勇，勇者不必有仁。

贫而无怨难；富而无骄易

今之成人者何必然？见利思义，见危授命，久要不忘平生之言，亦可以为成人矣

君子道者三，我无能焉：仁者不忧，知者不惑，勇者不惧。”子贡曰：“夫子自道也。

不患人之不己知，患其不能也

或曰：“以德报怨，何如？”子曰：“何以报德？以直报怨，以德报德。”

不怨天，不尤人；下学而上达。知我者，其天乎！

贤者辟世，其次辟地，其次辟色，其次辟言。

上好礼，则民易使也

可与言而不与之言，失人；不可与言而与之言，失言。知（智）者不失人，亦不失言

人无远虑，必有近忧

君子求诸己；小人求诸人

君子矜而不争，群而不

君子不以言举人，不以人废言

子贡问曰：“有一言而可以终身行之者乎？”子曰：“其恕乎！己所不欲，勿施于人。”

巧言乱德。小不忍，则乱大谋。

众恶之，必察焉；众好之，必察焉。

过而不改，是谓过矣！

吾尝终日不食，终夜不寝，以思，无益，不如学也。

君子谋道不谋食。耕也，馁在其中矣；学也，禄在其中矣。君子忧道不忧贫。

子曰：“知(智)及之，仁不能守之，虽得之，必失之。知（智）及之，仁能守之，不庄以莅（立）之，则民不敬。知（智）及之，仁能守之，庄以莅之，动之不以礼，未善也。” 

事君，敬其事而后其食

当仁，不让于师。

子曰：“有教无类。”

“益者三友，损者三友。友直，友谅，友多闻，益矣。友便辟，友善柔，友便佞，损矣。

益者三乐，损者三乐。乐节礼乐，乐道人之善，乐多贤友，益矣。乐骄乐，乐佚游，乐宴乐，损矣。

君子有三戒：少之时，血气未定，戒之在色；及其壮也，血气方刚，戒之在斗；及其老也，血气既衰，戒之在得。

君子有三畏：畏天命，畏大人，畏圣人之言。小人不知天命而不畏也，狎大人，侮圣人之言。

君子有九思：视思明，听思聪，色思温，貌思恭，言思忠，事思敬，疑思问，忿思难，见得思义。

子张问仁于孔子。孔子曰：“能行五者于天下，为仁矣。”请问之。曰：“恭、宽、信、敏、惠。恭则不侮，宽则得众，信则人任焉，敏则有功，惠则足以使人。”

好仁不好学，其蔽也愚；好知（智）不好学，其蔽也荡；好信不好学，其蔽也贼；好直不好学，其蔽也绞；好勇不好学，其蔽也乱；好刚不好学，其蔽也狂。

诗，可以兴，可以观，可以群，可以怨。迩之事父，远之事君。

道听而途说，德之弃也。

子路曰：“君子尚勇乎？”子曰：“君子义以为上。君子有勇而无义为乱，小人有勇而无义为盗。”

子曰：“唯女子与小人为难养也，近之则不孙（逊），远之则怨。”

子张曰：“何谓五美？”子曰：“君子惠而不费，劳而不怨，欲而不贪，泰而不骄，威而不猛。”

子张曰：“何谓四恶？”子曰：“不教而杀谓之虐；不戒视成谓之暴；慢令致期谓之贼；犹之与人也，出纳之吝，谓之有司。”

子曰：“不知命，无以为君子也。不知礼，无以立也。不知言，无以知人也。”

